#+TITLE: Confession and Creed

|------------+-----------------|
| Manuscript | GKS 3487 4to    |
| Locus      | 1r 9r           |
| Work       | CREDO CONFESSIO |
| Language   | gml             |
| Status     | Transcribed     |
|------------+-----------------|


* Transcription
** Rubric
Hyr na wolghet de loue vn(de)

de ghemene bycht seghet dy

** Text
[[red 2][I]]N deme name des vaders vn(de)

des sones vn(de) des hillyghen gheystes

Jk arme brechlyke sundyge my(n)sche Jk

vor_sacke des bosen geystes alle synes

wyllen vn(de) alle syner werche alle synes

valschen rades vn(de) to_schundy(n)ghe Jk

loue in eyne got vader almechtich schep-

per he(m)mels vn(de) erden vn(de) in syne(n) enghe-

barne sone vnsen heren ih(esu)m (christu)m de

entfanghen is va(n) deme hyllighen ghey-

ste Ghebare(n) va(n) ma(ri)en der Ju(n)ck{/vr}ouwe(n)

de de gheleden heft vnder deme rychter

po(n)tio pylato ghec(ru)cighet ghestoruen vn(de)

beg(ra)uen he is dale steghen to den helle(n)

Jn deme drudden daghe is he vpghestan

va(n) den doden vn(de) vpghestegen to den

he(m)melen he syt to der vordere(n) ha(n)t

des vaders almechtich in den ouer-

sten vrouden des ewyghen leue(n)des

dar na kame(n)de to rychte(n) de leuy(n)-

dyghen vn(de) de doden dat syn de

guden vn(de) de quaden vn(de) synes

---1v---

rykes wer nu(m)mer ende Jk loue

in den hillyghen gheyst to wese(n)de

de hillyghen menen kerken der ch(ri)-

sten menschop der hillygen vor_laty(n)ge

der sunde vn(de) eyne mene vp_sta(n)dyn-

ghe der my(n)schen lycha(m)me to deme

yu(n)gesten daghe vn(de) dat ewyghe leue(n)t

dat de(n)ne got va(n) he(m)mel de synen

wert in neme ende

** Text
Myt desseme

salyge(n) hillyghen louen geue ik my

schuldich gode va(n) he(m)mel vn(de) syner

werden mod(er) ma(ri)en vn(de) myneme hilly.

ghen apostel vn(de) myneme hilgen en-

ghel vn(de) myneme hilghen kornute(n)

vn(de) myneme hilghen houyth her vn(de)

alle godes hillyghen vn(de) p(ri)ster in de

stede godes Dat ik arme sundighe

myne(n) kyntlyken daghen we(n)the an

desseme jeghenwordyghen stunde

Jn quaden danchen Jn quade(n) wyl-

len Jn boser lust vn(de) vulborth vn(de)

Jn quaden werken dat ys my leyt

---2r---

[[red][¶]] Jk gheue my schuldych offte

ik gesundyghet hebbe an myne(n) vyff

vth_wendyghen sy(n)nen an seende an

horen an ruken an smecke(n) an volen

vn(de) an tasten dat ik to leyder myner

vyff sy(n)ne vakene vn(de) vele myscheb(rv)-

ket hebbe Jn ghande Jn stande Jn sla-

pen Jn waken Jn lyghende Jn syt-

tende Jn vorsumensse veler guder

werke Jn doen dat ik lathen schol-

de Jn lathen dat ik doen scholde

dat is my leyt [[red][¶]] Jk geue my

schuldich offte ik gesundyghet heb-

be an den vij werken der barmher-

ticheyt dat ik nicht by(n) barmher-

tich ghewesen ower myne egeme sele

de ik vachene vn(de) vele hebbe ghebroch[en]

dorch my(n) snode leuent yn groter loft

der sunde vn(de) byn myneme negesten

ok nicht so barmhertich ghewesen

als ik wyl dat my goth va(n) he(m)mel

ouer my schal wesen to deme Ju(n)-

gesten daghe dat my leyt Jk hebbe

den nakeden na myneme vor_ma-

ghe nicht ghecledet den hu(n)gerighen

nicht ghespyset vn(de) den dorstyghen

---2v---

nicht ghelauet vn(de) den eelenden

vn(de) pelegryme(n) nicht gheherberget

vn(de) den krancken va(n) rechter leue

nicht ghe_soch vn(de) ghetrostet den va(n)-

ghen na vormoghe nicht gheloset vn(de)

myne mylden hant reckynghe nicht

ghedaen vn(de) deme doden nicht ghe-

wolgeth to kulen vn(de) dat ys my va(n)

grund mynes herten leyt [[red][¶]] Jk ge-

ue my schuldich offte ik ghesundy-

get hebbe an den souen doet sunden

alzo Jn torne vn(de) Jn hate Jn nydhe

Jn achtersprake Jn ouer_etende Jn

ouer_drynckende Jn hourdye

vn(de) ⸌in⸍ afgunsticheyth Jn ghericheyt

Jn vnkuscheyt mynes sundyghe(n)

leue(n)des Jn kocheyt to deme den-

ste gades dat ik to leyder alle de

tydh mynes leue(n)des vn(de) der gnade

ydel vn(de) v(n)nutte vn(de) vnvruchtbar

hebbe he(n)ne gehebracht vn(de) nicht be-

kachet de kortheyt mynes leue(n)

des Jeghen de ewycheyt wo ik alle

---3r---

ane hebbe ghesundyghet vn(de) in alle

den andere(n) doet sunden de hyr mo-

ghe vth spruten vn(de) vth kome(n) dat

is my va(n) herten leyt dat yd to ley-

der my so leyt nicht en ys alzo id

eyneme waraftighe(n) ruwer wesen

schal [[red][¶]] Jk gheue my schuldich

dat ik ghesundyget hebbe an den

souen hylghen sacrame(n)ten Dat ik

dat hogeste sacrame(n)t den werden

hylghen lycha(m) vnses here(n) jh(es)u (chris)i

myt me(n)nichuoldyghen sunde(n) hebbe

entfanghen vn(de) myt grothen swa-

ren sunden vachen vn(de) velle hebbe

va(n) my vor_dreuen dat is my leyt

dat ik my(n) cleyt der dope so reyne

nicht bewaret hebbe alzo ik dat ent-

fanghen hebbe bauen der dope da ik

vor_sock des bosen ghestes alle syner

houardie syner valschen to schu(n)dy(n)-

ghe vn(de) alle syner werke Dat

ik myne bicht nen walde myt

sodaner ruwe vn(de) v(m)mestandich-

eyt alle myner bosen sunden

---3v---

also vth ghesprachen hebbe als ik

de sunde ghedaen vn(de) ghegan hebbe vn(de)

ok myne heyl samen bothe alzo nicht

ghescholden hebbe myt groter begher-

lycke ruwe vn(de) myszche⸠l⸡ghelicheyt

myner mystaldyghen sunden als ik

grothe lust vn(de) leue hebbe ghe_hat

tho den sunden to donde vn(de) to be-

ghande Dat ys my leyt dat ik ⸠g⸡

myne(n) orden vn(de) staet den my god va(n)

gnaden ghegeuen heft vn(de) by name(n)

den werden staet der hilghen c(ri)ste(n)-

heyt alzo reyne vn(de) vmbe smyttet

nicht gheholden hebbe alzo god va(n)

my wil esschen tho deme Ju(n)gheste(n)

daghe dat ys my leyt [[red][¶]] Jk ge-

ue my schuldich offte ik ghesundy-

get hebbe an den souen ghauen des

hillyghen geystes dat ik myner

vor_nuft myner wysheyt vn(de) my-

ne reddelicheyt myner schonheit

myner sterke myner wetenheyt

myner ⸠mylhe⸡ my⸌l⸍dicheyt mynes

guden rades vn(de) de vruchte(n) godes

---4r---

nicht ghebruket hebbe to deme de-

neste godes Wen mere tho ydicheyt dys-

ser werld dat ik dar aff wolde entseen

vn(de) ghelouet syn dat ys my leyt [[red][¶]] Jk

gheue my schuldich offte ik ghesundy-

ghet hebbe an den achte stucken der hil-

ghen salicheyt Ddat ik nicht byn ghewese(n)

va(n) eyneme othmodighen gheyste in alle

myner wemoet Nicht duldich in ar(m)o-

de i(n) kran{/k}heyt vn(de) in alle myneme

wedderstalle nicht rechtuerdich in my-

ner hant rekynghe vn(de) in alle myner

wercken nicht barmhertich in medelidy(n)-

ghe vnses heren jh(es)u (christi) auer myne e-

ghene sele vn(de) auer myne neghesten

Nicht va(n) ey⸌ne⸍me reyne(n) entuolghen her-

then in deme dat ik vaken vn(de) vele

hebbe myne eghen ere vn(de) loff ghesocht

vn(de) begheret vn(de) nicht de ere godes in

alle myne(n) dancken worden vn(de) wer-

chen Jk byn nicht vredesam ghe-

wesen myt gode vn(de) myt alle my(n)sche(n)

vn(de) sere vnduldich in myner voruol-

ghynge de ik doch vordenet hebbe in

mynen me(n)nychuoldyghen sunde(n) dat

is my va(n) herten leyt [[red][¶]] Jk geue

---4v---

my schuldich eft ik ghesundighet heb-

be in den neghen vromden sunden als

in quademe hetende vn(de) to herden

Jn quademe rade Jn quader vulbort

Jn beleuynghe vn(de) laueder der ⸠vro(m)⸡

vromeden sunde Jn vorheuynghe vn(de)

beschuttynghen vn(de) vpholdynghe vn(de)

entschuldynghe der mysdedere vn(de)

der vnrechtuerdyghen Jn andeelle vn(de)

me(n)schoppynghe der sundere Jk heb-

be nicht ghestraffet dat my byste⸌r⸍ly-

ken behorde tho straffende dat ys my

leyt vn(de) alle weghe de smede nicht

ghe_hyndere wor ik dat doen mothe

dat ys my leyt vn(de) vakene vn(de) vele

eynen andere(n) to torne vn(de) eeden ghe-

reysighet myt worden vn(de) myt wer-

ken vn(de) wethens vn(de) ok vnuethens

dat ys my leyt [[red][¶]] Jk gheue my

schuldich Jft ik ghesundighet hebbe

in den teyen bode godes dat ik

dat cleyneste bod myt deme grotes-

ten so nicht geholden hebbe alzo my

---6r---

god va(n) he(m)mel dat gheboden heft

vn(de) dat stranghelichen va(n) my esschen

wil to deme ju(n)ghesten daghe dat ys

my leyt Jft ik ghesundiget hebbe i(n)

yenighen myslouen offte gheswole(n)

hebbe in lychtuerdicheyt in ernste

offte jn spothte va(n) an_valle effte

myt vorsath by deme hyllighen na-

men godes by syner vther welden

hillyghen offte by jenyghen crature(n)

in he(m)mele offte in erthryke dat ys

my va(n) herthen leyt dat ik de hil-

ghen daghen alzo nicht ghe_wyrct

hebbe vn(de) vastel_daghe gheuastet

hebbe als my god va(n) he(m)mel vn(de) de

hillyghe kerche ghebaden heft

dat ys my leyt yd sy de(n)ne dat ik se

ghebracken hebbe myt arbeyde

vn(de) myt doet sunden myt auer_e-

tende vn(de) myt auer_dryncke(n)de

myt dantsende myt sp(ri)nghende

myt spaszere(n)de myt dobelspele myt

wilker vorsumenysse i(n) derne⸠(n)⸡

denste godes in missen in p(re)dyky-

en

---6v---

vn(de) alle a(n)deren vorsumenisse des hyl-

lighen gheystlykens ambacht dat ys

my leyt dat ik vader vn(de) moder in

ereme leue(n)de nicht ghe_ereth hebbe

vn(de) em nicht gothlich vru(n)tlick vn(de)

vnderdaen sy ghe_west vn(de) in erer

kra(n)cheyt nicht medelydich vn(de) beste(n)-

dych vn(de) em vn(de) eren olderen nicht

godes na ghedaen hebbe na eren do-

de dat ys my leyt Jft ik wene ge-

dodet hebbe myt radhe ofte myt dade

ofte myt myner scheydeliken tunghe(n)

syn ghuden ruchte ofte syne ere ghe-

quelet vn(de) ghekrencket hebbe in sy-

neme doet bedde ofte yenighe orsa-

ke hebbe ghegeuen synes dodes dat

⸌ys⸍ my leyt Jft ik yemande dat sy(n)

afhendych hebbe ghemaket he(m)-

melyken ofte apenbare myt loesz-

heyt ofte myt walt in wat mothe vn(de)

wise dat ghescheen ys dat ys my leyt

vn(de) were weme des helnen wythlich-

ken wes plychtich wolde ik gerne

wedder geuen we(n)the anders mothe 

---7r---

ik nicht salich werden Jft ik ey-

meme ⸠vnschn⸡ vnkuschscher sy ge-

west myt seende vn(de) myt horende

myt beghere myt lust myt vulbort

vn(de) myt dancken ⸠vs⸡ vn(de) myt wor-

den ofte myt werken ofte myt vn-

tuchtighen helsende ofte nussende

ofte myt tastende dat ys my va(n) gru(n)t

mynes herthen leyth Jft ik vals-

che tuchnisse hebbe ghe(n)geue(n) auer

myne(n) neghesten jeghen syne(n) sele

ere lyff ofte gud dat ys my leyt

Jd sy vor den oghen ofte achter

syne rugghe ghescheen Jft ik my-

nes ghud syne(n) knecht ofte maghet

jeghen syne(n) wylle(n) begheret ofte ent-

spanet hebbe dat ys my leyt vn(de)

ys my noch vele leyder dat my alle

dysse sunde nicht so leyt syn als se

eyneme warafticheme ruwer we-

sen scholen [[red][¶]] Jk gheue my schul-

dych jft ik ghesundyghet hebbe in

---7v---

den twelff stucken des hyllighen

c(ri)sten louen jft ik myn ofte meer

ghelouet hebbe als eyneme gud c(ri)-

sten my(n)sche don schal id sy in wich-

kerye in touerye ofte in botherye

in ualschen seghynghe(n) in keterye

vn(de) in vntemelyker beswerynghe

des almechtighen ghodes ofte sy-

ner werden leuen hilghen dat ys

my leyt [[red][¶]] Jft ik ghesundyghet

hebbe an den stu(m)men sunde(n) dat

ys my leyt [[red][¶]] Jk gheue my

schuldich dat ik ghesundyget hebbe

in den weer ropenden sunde(n) Jft

ik wedewen Jfte weysen ofte yeni-

ghen vnschuldighen vordruchket

hebbet ofte Jemande syn rechte loen

vn(de) vordenste vor entholden hebben

dat ys my leyt [[red][¶]]Jft ik ghesun-

dighet hebbe in den veer beghere(n)

myner sele alzo in hopene vppe

Jenich ander erdesche dynck Jft

ik de lude vn(de) de wertlyken

dyncke meer hebbe ghevructhet

---8r---


wen god Jft ik my des hebbe

ghe_vrouwet des ik my bedroue(n) schol-

de ofte des bedrauet des ik my vrou-

wen scholde dat ys my leyt [[red][¶]] Jk

gheue my schuldich Jft ik ghesundiget

hebbe in den sunden dede keden Je-

ghen den hilghen geyst als in mystros-

{c/}the der gnade godes Jn vor_meten-

heyt dat ik vaken vn(de) vele hebbe

ghesundyget sunder vruchten vn(de)

sunder ghest dat ik myne sunde va-

ken hebbe meer beleuet wen bele-

det vn(de) beruwet vn(de) hebbe my der

vorromet vn(de) grot dar aff ghe_spra-

ken dat ik so leyder vaken vn(de) ve-

le byn vorhardet in myne(n) sunden vn(de)

byn dar langhe tyd inne ghebleuen

van jare(n) to jaren vn(de) hebbe den louen

nicht gheholden den ik gode vn(de) my-

neme bychtuader hebbe ghelouet

vn(de) byn vorsumelych ghe_wesen in

myner bothe dat ys my leyt Jft 

ok wa(n)neer hebbe ghespraken

ofte ghekynet va(n) homodes weghe(n)

---8v---

Jeghen de bekanden waerheyt Jft

ik ghe_hatet hebbe eynes anderen

ghuden werck dat ik sulue(n) nicht

doen kunde ofte doen wolde Jft ik

ok wa(n)ner hebbe ghe_kurret ofte ghe-

murret jeghen den wyllen godes

v(m)me des wy(n)des wyllen ofte wed-

ders wyllen ofte jeghen andere schik-

nisse godes Edder gode ofte synen

hilghen vnere ofte hoensprake ghe-

gheuen hebbe dat ys my leyt va(n) gru(n)d

mynes herthen [[red][¶]] Myt dyssen be-

kanden sunden gheue ik my schul-

dych god va(n) he(m)mele in alle myne(n)

vnbekanden sunden dar my god

va(n) he(m)mele ane bekant vn(de) de bo-

se geyst an my wreke(n) wil tho

deme Ju(n)ghesten daghe se syn doet-

lyke ofte deghelick gheystlick ofte

werlyck hemelick ofte apenbare

wo ik se ghe_doen hebbe in wath

stede vn(de) stu(n)den alleyne ofte sulf

ander so beke(n)ne ik se in alle vp

de gru(n)thloze(n) barmherticheyt

---9r---

godes vn(de) im gnade Here got vader

ghenade Here god sone ghenade ge(re)

got hyllighe gheyst ghenade vryst

vn(de) spare my arme sundere in desseme

kranckan vorghencklike leuende

dat ik va(n) hyr nicht en schede sunder

ik vorwerue dyne gnade in warer

ruwe vn(de) in luchter bycht vn(de) in noth-

aftiger bote vn(de) dyn hylghe lycham

sy my(n) leste spyse vn(de) dyn hilghe blod

my leste drancke de hylghe olghy(n)-

ghe myn leste beschermy(n)ghe wor alle

myne vyande vn(de) de byttere doet my(n)

leste pyne dat ik na desseme kran-

ken vorghenchlicheme leue(n)de va(n)

gnaden moghe myt dy besyttent dat

ewyghe leuent Ame(n)
