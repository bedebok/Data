#+TITLE: A rhymed prayer to the Virgin Mary

|------------+------------|
| Manuscript | C 496      |
| Locus      | 91v:20 93r |
| Work       |            |
| Language   | gml        |
| Status     | proofread  |
|------------+------------|

* Transcription
** Rubric
Van sunte teophilus dar he mede to

gnaden quam do he sik dem duuele had-

de gegeuen do las he dit nascreue(n) bet

** Text
[[red 2][G]]egrotet sistu maria moder vn(de) maget

---92r---

De scrift heft vele van dy gesaget Ge-

grotet sy dyn reyne kusche liff Du

bist gebenediet bouen alle wiff Du

bisst aller gnaden vul Do durch dyne

gude wol De duuel heuet my van hen-

ne getogen Des byn ik wedder to dy

gevlogen O moder aller barmherti-

cheit vorbarme dy ouer myn grote her-

te leit Gegrotet sistu reyne kussche blo-

me Du bist van allen vlecken schone

Du bist van also milder art dat ny

sundere van dy vordreuen wart De

dy ynnichliken anrepe Dyne barm-

herticheit is so depe O ioncfrouwe ro-

ke myner not Wente ik my myner

sunde sere schemen mot Vor dy vn(de) dy-

neme leuen kynde Help my dat ik 

gnade by dy vynde Dyn kynt vor vns

in dem cruce starff Synes he(m)melschen

vaders hulde he vns vorwarff De ik

so dicke hebbe vorloren Jk byn also 

in den sunden geboren Jk hebbe me(n)-

nich Jar in den sunden geleuet Dar

---92v---

vor myn herte sere beuet Dat rouwet

my sere vn(de) is my leit Vorbarme dy

moder aller barmherticheit God is

vor vns mynsche worden Vn(de) is vor

vns sundere gestorue(n) He heuet geke-

ret vnse schult Dar v(m)me schaltu wen

du wult Vns de hulde wedder geuen

Dar ik so dicke byn aff gedreuen

Hebbe wy se vorloren du heuest se

vunden Du bist myt rechte dar to

vorbunden Dat du vns in nenen no-

den aff en staest Wente du by den sun-

deren so grote ere haest O du vrouden

vul vn(de) gnaden rike Jndeme he(m)mele

en is nicht dyn gelike De vns vor

gode also nutte sy Also du ioncfrouwe

van sunden vry Du bist ene rose al

sunder dorn Du kanst wol stillen go-

des torn Du bist in allen dogeden

vullenkomen Werff by dyneme kyn-

de vnsen vromen Wente du by gode

so mechtich bist So bidde vor my

vnsen leuen heren ihesum crist He is

---93r---

in der mynscheit vnse broder Du bist

vnser twier moder So is dat ener 

guden moder sede Dat se make tus-

schen eren kynderen steden vrede Nw

so help my leue ioncfrouwe Vn(de) vor-

werff my rechte bekantenisse vn(de)

ware ruwe Dat ik de gnade mote

wedder krygen Dynes loues en wil

ik nu(m)mer mere swigen AmeN
