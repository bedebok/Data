#+TITLE: O Bone Jesu

|------------+--------------|
| Manuscript | GKS 3423 8vo |
| Locus      | 1r:1 2v      |
| Work       | O_BONE_JESU  |
| Language   | gml          |
| Status     | proofread    |
|------------+--------------|
- images :: http://www5.kb.dk/manus/vmanus/2011/dec/ha/object376382/da#kbOSD-0=page:3

* Transcription
** Text
[[red 2][O]] du gude iesu O du milde

yhesu O du alder soteste

yh(es)u O ih(es)u der iu(n)cfrowe(n) sone

maryen vul barmhertycheit

vn(de) myldycheit O sote ih(es)u

na dyner grote(n) barmher-

tycheit so vorbarme dy auer

my O du alder myldeste yesu

yk bydde dy dorch dyn werde

hylghe blot dattu dor den

sunder vorgotest dattu my

reynegest van alle myner

bosheyt vn(de) se my armen 

sunder an vn(de) my vnwerdy-

che my(n)sche(n) dy sote yh(es)u So

---1v---

otmodychlyke(n) to byddende

vn(de) dynen name(n) yesu an to

ropende O du name yh(es)u

eyn sote name O du name

yh(esu)s eyn sterke name O du

name yh(esu)s eyn leflyk name

O wat bystu yh(esu)s anders we(n)

eyn salychmaker dar_v(m)me

so bydde yk dy dattu dy auer

my vorbarmest O sote yh(esu)s 

dor dyne(n) namen so make my

salych vp dat yk nycht en 

vorga na deme dat du my 

gheschape(n) hefft so lat my

doch nycht vordomet wer-

---2r---

de(n) den du van nychte ghescha-

pe(n) heft O sote yh(esu)s lat my doch

nycht vorderuen yn myne(n)

sunden dar bydde yk dy sote

yh(es)u v(m)me O sote yh(esu)s O du alder-

myldeste yh(es)u lat my nycht 

vorgan den doch dyn dure al-

mechtyghe gude gheschapen

heft O sote yh(esu)s beke(n)ne yn my

dat dyn ys vn(de) delghe vt dat

dy vro(m)de ys O du alder gutly-

keste yh(es)u vorbarme dy auer

my yn der tyd dyner barmher-

tycheit vn(de) vordome my nycht

in der tyd dynes rychtes wat

---2v---

nuttycheit were dy van mynen

sunden wan yk nedder steghe

yn de ewyghen vordomenysse

wente de doden laue(n) dy nycht

vn(de) ok neme(n)t de dar nedder sty-

ghet yn de helle O du gude ih(es)u

O du vnbegryplyke Jh(esu)s O Jh(esu)s

yh(esu)s yh(esu)s o du alder gutlykeste

yh(es)u lat my mede yn gan ma(n)k 

den tal dyner vtuorkare(n) O

yh(esu)s eyn heyl der de yn dy loue(n)

O Jh(esu)s eyn lef_hebber der de an

dy hapen O yh(esu)s eyn trost der

yennen de to dy vlen O yh(es)u
