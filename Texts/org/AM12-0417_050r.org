#+TITLE: Litany of the Virgin

|------------+---------------|
| Manuscript | AM 417 12mo   |
| Locus      | 49v 54v       |
| Work       | LITANY_VIRGIN |
| Language   | gml           |
| Status     | transcribed   |
|------------+---------------|

* Transcription
** Rubric
Hir beginnet vnser leue(n)

vrouwe(n) letanie to dude

---50r---

** Text
[[blue 2][H]]Ere vorbarme di Criste

vorbarme di Here vor-

barme di [[red][S]]ancta maria bid-

de vor vns S(an)c(t)a maria du alder

hilgeste bid S(an)c(t)a maria du al-

der eddelste bid vor v(n)s Sa(n)cta

ma(r)ia Du alder barmhertiges-

te bid S(an)c(t)a maria du alder beste

trost biddet aldende sick to di

keren b v S(an)c(t)a ma(r)ia vul alre

soticheit vn(de) mildicheit b v

S(an)c(t)a ma(r)ia en schare der Aposte-

le b v S(an)c(t)a ⸌maria⸍ en begeringe der

p(ro)pheten b v S(an)c(t)a maria en lof

der martelere b v S(an)c(t)a maria

---50v---

ey(n) trost aller bedrouede(n) b v

S(an)c(t)a maria eerlike moder (christ)i

b(id) S(an)c(t)a maria eyn tziringhe

aller iu(n)cfrouwe(n) vn(de) eyn bilde

der kuscheit b(id) S(an)c(t)a maria vor-

⸌hoget⸍ vn(de) benediet bid S(an)c(t)a maria

reck uth dine barmherticheit

vn(de) lose myn herte va(n) bosen

dancken Dat ⸌ik⸍ dine(n) wille(n) mo(n)t

don na myner mach b(id) S(an)c(t)a

maria moder der barmhertich-

eit dines leue(n) sones vnses

heilandes De va(n) dine(n) iu(n)cfro-

weliken licha(m)me wilde werde(n)

⸌ge⸍baren vorbarme di auer my

---51r---

vn(de) auer alle criste(n) selen Biddet

Sancta ma(r)ia ewighe maget

dor de leue dines leue(n) kindes

de di also lefhadde De di vor-

hogede bauen alle kore der hil-

ghen engelen b(id) Sancta ma-

ria help my vn(de) bidde vor my

dat my got beware vor alle

ouele iegenwendich vn(de) tho-

kome(n)de b(id) S(an)c(t)a maria de sach-

modigeste de saligeste vul al-

der mildicheit vorbarme di

auer my Sancta maria ik loue

dine grote(n) ere vn(de) dine schone

ik laue dine wisheit vn(de) dine

---51v---

barmherticheit wente du al-

leine werdich werest Dat du

drogest den schipper he(m)melri-

kes vnde ertrikes vn(de) allent

dat inne is [[red][I]]k laue din bene-

diede lif Dat dar dorch ihesum

ick laue dine brust dede soge-

de aller werlde heilant An_bid-

de ik di milde moder gades bi

der leue dines eengeboren so-

nes Dat du willest horen

vn(de) twiden my in alle myne(n)

noden [[red][U]]nde in der stunde

wan my sele van myne(n) licha(m)-

me schal schaiden help my in

---52r---

den dage des gerichtes dat ik

sekerlike(n) mote kame(n) to der por-

ten des paradises Vor dat ange-

sichte gades dat ik dat werdich-

like mote seen Den vader vn(de)

den sone vn(de) den hilge(n) geist vn(de)

ene mote leue(n) sunder ende

[[red 2][O]] Du alder soteste iu(n)cfrowe

en tziringe alder werlt

des hemmels margareta vn(de)

eyn porte des paradises Du

bist en tempel gades du bist

en pallas (christ)i Dorch di moder

sint up gesloten de porten des

---52v---

p(ar)adises Dorch di kusche iu(n)c-

frowe maria so is de vrede ghe-

maket tusschen den engelen

vn(de) den mi(n)sche(n) myt di is de

werlt reynighet vn(de) aldat god

in he(m)mel vn(de) in erde(n) ghescape(n)

heft [[red][D]]u bist en gloria va(n) ihe-

rusalem du bist de vroude va(n)

israhel Du bist en bisscop al-

der werlt Du bist uterkorn

vor der werlt vn(de) du scult wo⸌ne(n)⸍

in den rike dines kindes sun-

der ende [[red][D]]ar dene(n) di de p(ro)phe-

ten patriarche(n) Apostelen

---53r---

engele(n) martelere(n) bicheg(er)e[fn::bichege(n)?] iu(n)c-

frouwe(n) Vn(de) alle(n) he(m)melschem

here Dar v(m)me so bidde ik di sa-

lighe Ju(n)cfrouwe maria dorch

dines een gebore(n) sones wille(n)

De di so grote ere heft gedaen

Dat du my nu(m)mermer vortiest

In myne(n) node(n) vorlaet mi nicht

sunder dine hulpe [[red][O]]thmodi-

ghe iu(n)cfrouwe sancta maria

du vorsmaest nema(n)de v(m)me su(n)-

de willen de to di vleen so vorsma

my nicht vn(de) ny(m) my na der won-

heyt ⸌diner mildicheit⸍ vn(de) bescherme my vor

---53v---

myne viende Vn(de) alle leue(n)digen

vn(de) alle doden De lose va(n) der dust-

ternissen des ewighen dodes

[[red][G]]Od abraham Jsaak vn(de) ia-

cob sendet my to hulpe sunte

michael dem ertzen_engele de

my bescherme vor alle viende

[[blue][S]]unte michael beware in den

stride des leue(n)dige(n) richtes dat ik

nich vorlaren werde [[red][O]] sunte

michael bi der gnade de du ent-

fangen heuest so bidde ik dat

du my bewarest vor alle ouele

Amen [[red][M]]Aria reine gades

---54r---

brut de alreleueste vru(n)t de(n) vnse ⸌here⸍

gewan vn(de) Ju(m)mer wynne(n) kan

Jn dine gnade beuele ik my De

du entfengest van dine(n) leuen

kinde Do he alle he(m)melsche ⸌her⸍

brachte to dine(n) ende vn(de) enfing

dine(n) hillige(n) geist in sine hende

We(n)te du west dat ⸌ik⸍ gnade bedarf

ik vakene hebbe gesware(n) in

groter bosheit [[red][E]]ya sute koni(n)-

ghynne der othmodicheit lat

my genete(n) dat ik hebbe so gro-

ten trost to di help my dorch

dine gude Wente ik my trostes

---54v---

to di vormode So beuele ick

my in dine gnade gewalt vn(de)

barmherticheit so we(n) ik va(n)

hinden scherde(n) schal so hape

ik trostes to di [[red][E]]ya moder

vul aller gnaden twyde my

vn(de) help my to dine(n) leue(n) kin-

de Dat ik in vroude moghe

kamen dat my dat moghe

beschen vnde dat ik sin vro-

like antlaet moge beseen.

Amen
