#+TITLE: Das goldene Krongebet 

|------------+-----------|
| Manuscript | UUB C 496 |
| Locus      | 95r2      |
| Work       | KRONGEBET |
| Language   | gml       |
| Status     | begun     |
|------------+-----------|

* Transcription
** Rubric
Wanner gy dyt na-

gescreuen bet lesen So schole gy stan

vor vnser leuen vrouwen bilde vn(de)

spreken theyn aue maria vn(de) val-

len denne up juwe knee vn(de) spreket

** Prayer
*** Text
[[red 2][M]]aria ik vormane dy der ouervlodi-

gen vroude ere vn(de) werdicheit De

dyne sele vn(de) liff vntfenk Do de vader vn(de)

de sone vn(de) de hilge geist dy sulue(n) vth-

koren to ener moder vn(de) alle de werlt in

deme rade der hilgen dreuoldicheit Ã†r

he he(m)mel vn(de) erde ie geschop ioncfrouwe

maria godes moder der groten vroude

vormane ik dy vn(de) bidde dy dattu my

twidest my gebet na dynen gnade

vn(de) na myner begerynge amen
*** Rubric
Spreket

x pater noster vn(de) x aue maria al stan-

de vn(de) vallet denne vp juwe knee

** Prayer
*** Text
[[2 red][M]]aria ik vormane dy der groten

vnbegripelike vroude de dy-

ne sele vn(de) dyn liff vntfenk Do dy de

hilge here sunte gabriel vorkundigede

---95v---

dat du godes moder werden scholdest vnde

ewichlik ene ioncfrouwe blyen vn(de) he

sprak gegrotet sistu vul gnaden de here is

myt dy du biste benediet bouen allen vrou-

wen gebenediet is de vrucht dynes ly[ves]

Do du de wort vornemest do bekandestu

des vaders gude vn(de) des sones barmherti-

cheit vn(de) des hilgen geistes wisheit do

sprekestu ik by ene derne godes my [sche]

na dynen worden godes wille de [werde]

an my vullenbracht myt den wroden

wordestu vorvullet myt deme hilgen

geiste vn(de) gewo(n)nest dynen leuen sone

sunder pyne dynes herten vrouwe [dy]

maria der grote vroude Du bist g[...]-

uet vn(de) gebenediet twide myn gebet 

na dynen gnaden vn(de) na myne be-

geringe Amen
*** Rubric
Spreket x pater no[ster]

vn(de) x aue maria alstande vn(de) vallet op

juwe knee vn(de) spreket dit gebet

** Text
*** Rubric
[[red 2][M]]aria ik vormane dy der groten

vroude ere vn(de) werdicheit de dy-

ne sele vn(de) dyn liff vntfynck Jn deme

---96r---
