#+TITLE: A Prayer for Every Day in Lent

|------------+-------------|
| Manuscript | AM 782 4to  |
| Locus      | 91r 92r     |
| Work       |             |
| Language   | gml         |
| Status     | Transcribed |
|------------+-------------|

* Transcription
** Rubric
It(e)m eynen beth de ga(n)zen vasten ower alle 

dage to bedende

** Text
[[red][O]] ewige here vth der groten

dwpe myner swaren swnde

rope ick vorloren s{a/o}ne tho dy

vad(e)r aller gnade vn(de) bermher-

tigheyet de dw nemende vor

lust vn(de) vor_s{n/m}aesth swnder

he ville varloren vn(de) vorsmaet

wesen dar vmme seette ik alle

myne trøest an di vn(de) sprecke

christe des lefwendes godes

sone vorbarme dy myner vente yd ys dy eelick vn(de)

natwerlig dat dw alle tyd sconesth den armen swn-

deren dede vedder to dy keren vyllen ick byn alte

verne va(n) dy vor dueleth vn(de) kan doch nycth væd(e)r

ko(m)men to dy swnd(e)r dw helppest my yck voldy

gherne men dat vulle(n) bryngent is nickt by my my-

ner swnde is neyn ende en dancken in vorden yn ver-

lem en qwad(e)r vaenheyt en ry(n)ngwe_gynge vn(de) en

ents{o/c}hwl_dynge myner swaren swnde almegtige

god yck hebbe dy nickt vor ogen gheholden als

mynen hæren vn(de) god mynen salickmacker vn(de)

vorlozer mynen neghesten hebbe yck vor_er_ghert

vn(de) to swnden gebrockt vat eghe ick arme dorre

aff ghesneden riis van dy var vynstocke men dat 

---91v---

dw na dyner rechtwerdichheyt my verstest in doth ewi-

ge vur ath vol gift nw myneme steinigen herten

vore rwæ mynen ogen den borneder tra(n)nen dat ick

sleme morder mynen armen zele nocht vn(de) dack be-

weynen vn(de) becrien moge den doeth myner zelle

vn(de) er affscedent van gode myneme heyle [[red][O]] here vn(de)

vad(e)r ghyff my den borne der gnade de(n) dw in der

vustenye dyneme vokke gewesth dat vor quilkende

vath(e)r vth deme harden stene ghif my de troen ma(ri)e 

magdalene(n) des speghel der swndere swnte peters 

dies vorsekers hore myth gnade(n) my arme swnde

de ik doch vacken dy nyckt horen vold geystu Jn dat

scarpe ryckte myt dyneme armen kneckten zo byn

yck vorloren vente neen mynske vert vullen kome(n)

rychtyg vor dyge vunde(n) reynyge myn herte yck

openedy dat openbaer dw alleine ke(n)nest my gnade

de ick nyckt en hebbe ghyff my vpp dat ick yn dyssen

dagen der gnade vn(de) der penitencien moge my mit

dynen gnaden behegelig machen dat yk ghereini-

ghet: vn(de) alle mynen swnden dy vare poeskelam

enthfangen moghe yn my(n) herte vn(de) yn mynen seelle

vp dat yck ghenslyken indy vmme ghebyldet verde

dat ik dy lewe vn(de) nickt my alzo dat ick ewick

bliwe by dy des helpp my Dw verde god vader sone

vn(de) hellygeysth dw hellyge drewoldigheyt in dren

personen vn(de) en eyneme wesende Amen

** Versicle
*** Rubric
v(er)sus

*** Text
[[red][H]]ere do wns nickt na vnsen swnden vn(de) betale vns

nikt na vnsen vnlyken boeszeyden

** Collect
*** Rubric
Collecten

---92r---

*** Text
[[red][O]] almegtyge ewyge god dorck de ere dynes namen

vylle vns nich vorlezen vmme vnsen velen mysse daed

men dorck dat stede vorbedde(n)t der Jwncfrw marien der

ewygen reynen Jwncfrwen vn(de) dorck de bede vn(de) dat

grote vorlenee[?] vns dyne gnade vn(de) de tyd der varen

penitencien dat vy ghe_vryghet van alle vnsen benden 

in reyner co(n)ciensien vandy veerden gnedige entfange(n)

in dat ewigen lewend aller vroude Amen p(ate)r n(oste)r ame(n)
